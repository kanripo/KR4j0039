# -*- mode: mandoku-view; -*-
#+TITLE: 龍川詞
#+DATE: 2015-08-25 00:48:10.739163
#+PROPERTY: ID KR4j0039
#+PROPERTY: BASEEDITION WYG    
#+PROPERTY: JUAN 跋
<pb:KR4j0039_WYG_002-1a>¶
龍川詞跋¶
同甫一名同永康人光宗策進士羣臣奏其巻第三御¶
筆擢第一既知為同甫大喜又有天留遺朕之詔其恩¶
遇如此據葉水心序其集云四十巻今行本止三十巻¶
想尚多佚遺其最著者莫如上皇帝四書及酌古論自¶
贊云人中之龍文中之虎真無忝矣第本集載詞選三¶
十闋無甚詮次如寄辛幼安賀新郎三首錯見前後予¶
家蔵龍川詞一巻又每調類分未知孰是讀至巻終不¶
<pb:KR4j0039_WYG_002-1b>¶
作一妖語媚語殆所稱不受人憐者歟湖南毛晉識¶
